Tittel: Logg på
I ‘Logg på’ har vi et felt for brukernavn og et felt for passord. Når man klikker ‘Logg på’ og alt er i orden blir man logget inn, og kalenderen vises. Om man ikke blir godkjent får man en error, og blir værende på siden. Klikker man ‘Avbryt’ lukkes siden. 

Tittellinjen: “Kalender”
Øverst til venstre finnes en knapp ‘Fil’ her får man en meny med ‘Bytt bruker’ som logger nåværende bruker ut og returnerer til logg inn siden. Man kan også velge ‘Avslutt’ som avslutter programmet. 
Neste objekt på kalenderen er ‘Ny hendelse’, der man kan lage en hendelse som skal legges inn i kalenderen. Et nytt vindu vises ‘Ny hendelse’ der man kan legge inn beskrivelse på hendelsen, sette start- og sluttidspunkt og sted. Når man velger sted for hendelsen kan man velge å få opp en liste med tilgjengelige rom, her kan man velge et rom og dette vil bli automatisk reservert av kalendersystemet. Ønsker man å legge til et varsel i forkant av hendelsen kan man gjøre dette ved å sette kryss i checkboksen ‘Alarm’, her kan man også sette hvor lenge før man ønsker å få varselet. Man kan krysse av i ‘Møte’- boksen om man ønsker at hendelsen skal være markert som et møte. Vi har også en liste med aktuelle deltakere, man vil kunne velge en eller flere personer som skal kunne være med på hendelsen her. Til slutt har vi en ‘avbryt’, som lukker vinduet uten å lage hendelsen etter brukeren har konfirmert valget sitt, eller ‘ok’ som lager hendelsen. Dette vinduet vil essensielt sett være likt ‘Endre hendelse’, med det tillegg at man har en ‘Slett’ knapp, for å slette hendelsen. 
Neste knapp er ‘Vis varsler’ som normalt sett vil se helt vanlig ut. Har man derimot usette varsler lagret, vil denne knappen lyse, eller blinke. Når man trykker her får man opp et lite vindu med en liste over alle varsler. Et varsel kan være forskjellige beskjeder, som for eksempel: ‘[navn] har avslått [beskrivelse av møte] ‘. I denne situasjonen vil ‘du’ være møteinnkaller og har da valget mellom å ‘Endre møte’ , som innebærer at du har mulighet til å slette/avlyse møte, eller ‘Fjern [navn] ‘ fra møtet. Er man en deltaker av et møte kan man få beskjeden ‘[Navn] har kansellert møte’. Legger man til noen til et møte, vil det bli sendt ut en møteinnkalling til alle deltakerne. ‘Møteinnkalling’ består av en beskrivelse av møte, tidspunkter, og sted. Man har tre valg ‘Svar senere’ som lukker innkallingen og legger den tilbake i ‘Varsel’ lista, ‘Avslå’ og ‘Godta’ som sier seg selv. 
‘Andre kalendere’ kan brukes til å vise andre personer sine kalendere. Denne knappen åpner et vindu ‘Andre kalendere’ som viser en oversikt over aktuelle kalendere. Disse velges ved å krysse av for hver person man vil importere kalenderen av. 
‘År’ og ‘Uke’ brukes for å velge hvilke dager skal vises i kalenderen. Skifter man en av disse vil kalenderen bli oppdatert automatisk. 
Om en alarm går for en hendelse, vil ‘Alarm’ vinduet dukke opp på skjermen. Dette vinduet vil ha en beskrivelse av hendelsen, tidspunkter og informasjon om sted. 
Selve kalenderen har en ukevisning som viser forskjellige hendelser. Man kan bla igjennom hele dagen ved å scrolle opp og ned. Om man vil se nærmere på en hendelse, dobbelklikker man på den aktuelle hendelsen og man får opp et nytt vindu ‘Vis hendelse’.
 Her får vi opp informasjon om hendelsen som eier, beskrivelse, tidspunkter og sted. Man kan også slette hendelser ved å klikke på ‘Slett’.
 
